4

aptam fore orationem, modo maior a Lipsio repertum restitueretur pro mor sive more.
Neque mutamus sententiam, sed poteramus eam firmius stabilire: id quod nunc insti-
tuimus. Etenim vitii naturam declarare, tum praetereundo hunc locum perstringentes,
negleximus. De qua si quis dubitet isque incredulus a nobis quaerat, unde mirum
illud mor ortum esse existimemus, respondebimus librarii oscitantiam transpositis lit-
teris ex maior effecisse iamor idque cum praecedente qlom'a coaluisse in qloriamor,
id est in ipsum quod apographorum indicia consideranti dubium esse non potest
quin in communi omnium exemplari exstiterit. Nihil singulare sumimus, sed frequens
est is error et in multorum scriptorum codicibus obvius qui traiectis ad hunc mo·
dum litteris continetur. Cuius vitii pauca ponemus exempla, quo maior illi con-
iecturae fides accrescat et ut aliquid fundamenti substruamus reliquae disputationi
nostrae. In Ciceronis Legibus 2, 22, 57 in libris Vossianis est quam iusta facta
et corpus caesus est, et error errores traxit, donec Luebbertus perspexit, quod li-
brarii corpus fecissent, fuisse porcus caesus est. Apud Livium 23, 42, 13 liber
optimus habet Numidarum paucorum illi quidem praeda erunt praesidiumque misul
nobis et nolae ademdemeris, ac pridem intellectum est Livium praesidiumque simul
nobis et Nolae ademeris scripsisse, miramurque Weissenbornium et Madvigium no-
luisse in· hac simplici correctione acquiescere. In vitam Terentii a Ritschelio ad-
notata (Opp. 3, 214) qui perlustraverit, intelliget in Vagellii (sive is rectius Vallae-
cius dicitur) versibus retentius scriptum pro Terentius mirum quantas turbas de-
disse. Senecae in dialogis p. 287, 23 K. cum in libris esset rerum omnium paca-
cissimum (vel pacatissimum) eius pectus, Gruterus scriptori reddidit quod verum est,
capacissimum3 apud eundem p. 174, 26 in Ambrosiano codice exhibetur in quo necso-
rium crimen erat3 olim censorium correctum est, sed levissimus error vitiorum ferax
fuit in libris vulgaribus. Lucilio Lachmannus primus restituit 222 illorum si pos-
sim paci' potiri, cum Nonius capis sortiri tradidisset. Neque Ovidius in Arte 2,
729 scripsit quod novissimus editor tenet cum libris Hic tibi versandus tenor est,
sed quod olim vulgabatur servandus. In Catulli autem carmine 68 mirifice aluci-
nantur docti, qui in versu 54 maesta neque assiduo tabescere lumina fletu Cessa-
rent, quia numula est in libris, spreto Italorum iudicio, poetae pupulam qua nibil
hoc loco ineptius dici potuit obtrudunt. Possumus addere alia ex variis scripto-
ribus collecta, nec Latinis solum sed etiam Graecis (nam ne a Graecorum quidem
libris hoc genus errorum alienum fuit, in quibus talia λάθοιεν - &cllocem μυθοῦσθαι
- ἓυμοῦσθαις ἄμορφος- ἅφορμοςς μεθιστοκλῆς - Θεμιστοκλῆς permutata leguntur) sed
et illa satis sunt quibus praesidii quiddam paretur tam illi scripturae, quae nobis
disputandi principium fuit, quam emendationibus iis quas iam temptaturi sumus.
Propertius enim in elegia quarta libri quarti Tarpeiae Tatii amore incensae haec
verba dedit, si modo dedit:

